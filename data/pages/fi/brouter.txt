====== Reititetyn navigoinnin käyttö c:geossa ======

{{:helper_brouter.png?nolink&100 |}}

BRouter on reititysmoottori, joka on integroitu c:geoon. Se tarjoaa reititetyn navigaation, joka lasketaan offline-tilassa kaksien koordinaattien välillä [[https://openstreetmap.org|OpenStreetMap]]-tietoihin perustuen.
Jos [[.:mainmenu:settings#navigation|reititystoiminto]] on aktivoitu, c:geo  voi käyttää sitä korvaakseen kartalla tavallisen suoran linjan sijaintisi ja navigointikohteen (kuten kätkön tai reittipisteen) välillä reititetyllä linjalla, kuten näet alla olevassa esimerkkien vertailussa.

^ Navigaatio ilman reititystä ^ Navigaatio reitityksellä ^
|{{:en:brouter_without.png?direct&250|}}|{{:en:brouter_with.png?direct&250|}}|

Reititystä voidaan mukauttaa kävelyyn, pyöräilyyn tai autoiluun sopivaksi tarpeidesi mukaisesti ja auttaa sinua löytämään tien määränpäähäsi. Lisäksi voit käyttää tätä reititystä luodaksesi yksittäisiä reittejä, jotka sisältävät useita järjestyksessä olevia reittipisteitä, jotta voit suunnitella kätköilymatkasi.

===== Aktivoi reititys =====

Voit aktivoida sisäisen reititystoiminnon ja määrittää lisäasetukset (kuten reititystietojen tallennuskansion, automaattisen latauksen) [[.:mainmenu:settings#navigation|c:geon reititys/navigaatioasetuksissa]]. 

Kun reititys on aktivoitu ja automaattinen lataus päällä, niin reititystiedot halutulle maantieteelliselle alueelle ladataan automaattisesti, kun reititystä käytetään ensimmäisen kerran.

<WRAP center round info 100%>
BRouterin käyttämä reititysdata voi olla kooltaan useita satoja megatavuja.
</WRAP>

===== Käyttö c:geossa ====

Kun olet aktivoinut reitityksen yllä selostetun mukaisesti, c:geo käyttää sitä automaattisesti. Määritykselle c:geossa ei ole tarvetta, paitsi siinä tapauksessa jos haluat vaihtaa reititystilaa (pyöräily, kävely, autoilu) tarpeidesi mukaiseksi.
Tämän voi tehdä [[.:mainmenu:livemap#map_quick_settings|kartan pika-asetuksissa]].

Sisäistä BRouter-moottori käytetään pääasiassa kahteen toimintoon, jotka selostetaan lyhyesti alla. Löydät laajemman selostuksen kartan navigointiviivoille ja niiden toiminnoille tämän käyttöohjeen [[.:mainmenu:livemap#map_navigation|live-kartta]]-kuvauksessa.

==== Suuntaviiva ====

Jos käynnistät navigaation kätkölle/reittipisteelle käyttäen karttaa, suuntaviiva sijaintisi ja kätkön/reittipisteen välillä käyttää nyt reititettyä linjaa suoran linjan sijasta.

Etäisyystieto ylhäällä oikealla näyttää suoran etäisyyden lisäksi reititetyn etäisyyden (jos tämä on aktivoitu [[.:mainmenu:settings#offline_routing|c:geon asetuksissa]]).

{{ :en:brouter_with.png?direct&400 |}}
==== Yksittäinen reitti ====

Jotta voit käyttää yksittäisen reitin toimintoa, sinun tulee aktivoida kartan pitkän painalluksen toiminto [[.:mainmenu:settings#map_behavior|kartan käyttäytymisasetuksissa]].

Tämän jälkeen voit yksinkertaisesti painaa pitkään eri kätköjä/reittipisteitä kartallasi yhdistääksesi ne reititetyllä linjalla pisteestä toiseen. Tämä toiminto antaa mahdollisuuden kätköilymatkan suunnitteluun, kuten allaolevassa esimerkissä.

{{ :en:brouter_individualroute.png?direct&400 |}}

Poistaaksesi yhden kätkön/reittipisteen, yksinkertaisesti paina sitä pitkään uudelleen. Lisäksi voit käyttää alavalikkoa ''Yksittäinen reitti'' 
 [[en:mainmenu:livemap#top_bar_menu|kartan valikossa]] lajitellaksesi, viedäksesi, tuodaksesi tai poistaaksesi yksittäisen reitin.

==== Mukautus ====

Jotta mahdolliset viivästykset c:geon käytössä voidaan minimoisa, se laskee reittejä oletuksena max. 10 kilometriin asti. Tätä rajaa voidaan muokata 0 ja 999 kilometrin välillä c:geon [[.:mainmenu:settings#map_content|karttasisältöasetuksissa]]. Lisäksi voit mukauttaa erilaisten kartalla näkyvien linjojen parametrejä (paksuus, väri, läpinäkyvyys)  [[.:mainmenu:settings#map_lines_customization|karttalinjoken mukautusasetuksissa]].